acu. 462—461] LIBER III. 95

accipiant. Si animus sit, non defore auxilium; con- η
sentire omnes tribunos. Nullum terrorem externum,
nullum periculum esse3 cavisse deos priore anno, ut
tuto libertas defendi posset. Haec tribuni. At ex 11
parte altera consules in conspectu eorum positis sellis
dilectum habebant. Eo decurrunt tribuni contionem-
que secum trahunt. Citati pauci velut rei experiundae

, causa, et statim vis coorta. Quemcunque lictor iussu 2

consulis prendisset‚ tribunus mitti iubebat 3 neque
suum cuique ius modum faciebat, sed virium spes, et
manu obtinendum erat, quod intenderes.
Quemadmodum se tribuni gessissent in prohibendo 3
dilectu, sic patres in lege, quae per omnes comitiales
dies ferebatur, impedienda gerebant. Initium erat ⁴
rixae, quum discedere populum iussissent tribuni,
quod patres se summoveri haud sinebant. N ec fere
seniores rei intererant, quippe quae non consilio re-
genda, sed permissa temeritati audaciaeque esset.
Multum et consules se abstinebant, ne cui in collu- 5
vione rerum maiestatem suam contumeliae offerrent.
Caeso erat Quinctius, ferox iuvenis qua nobilitate 6
gentis, qua corporis magnitudine et vi-
ribus. Ad ea munera data a diis et {lffintertiiffaor Kae⁵⁰
ipse addiderat multa belli decora facun-
diamque in foro, ut nemo non lingua, non manu
promptior in civitate haberetur. Hic quum in medio 7
patrum agmine constitisset, eminens inter alios, velutl¹
omnes dictaturas consulatusque gerens in voce acl
viribus suis, unus impetus tribunicios popularesque
procellas sustinebat. Hoc duce saepe pulsi foro tribuni, 3
fusa ac fugata plebes est, qui obvius fuerat, mulcatus
nudatusque abibat, ut satis appareret, si sic agi

