108 LIVII [A.u.c. 295

ab urbe exercitum educerent 3 in reliq uum magistratus
continuari et eosdem tribunos refici, iudicare senatum
3 contra rem publicam esse. Consules fuere in patrum
potestate, tribuni reclamantibus consulibus refecti.
Patres quoque, ne quid cederent plebi, et ipsi L.
Quinctium consulem reficiebant. Nulla toto anno
4 vehementior actio consulis fuit. “ Mirer'' inquit, “si
vana vestra, patres conscripti, auctoritas ad plebem
est? Vos elevatis eam, quippe, quia plebs senatus
consultum continuandis magistratibus solvit, ipsi quo-
5 que solutum vultis, ne temeritati multitudinis cedatis,
tanquam id sit plus posse in civitate, plus levitatis ac
licentiae habere. Levius enim vaniusque profecto est
6 sua decreta et consulta tollere quam aliorum. Imita-
mini, patres conscripti, turbam inconsultam, et, qui
exemplo aliis esse debetis, aliorum exemplo peccate
potius, quam alii vestro recte faciant, dum ego ne
imiter tribunos nec me contra senatus consultum con—
7 sulem renuntiati patiar. Te vero, C. Claudi, ad-
hortor, ut et ipse populum Romanum hac licentia
arceas ot de me hoc tibi persuadeas, me ita accep-
turum, ut non honorem meum a te impeditum, sed
gloriam spreti honoris auctam invidiamque, quae ex
8 continuato eo impenderet, levatam putem.'’ Com-
muniter inde edicunt, ne quis L. Quinctium consulem
faceret, si quis fecisset, se id suffragium non observa-
22 turos. Consules creati Q. Fabius Vibulanus tertium
ct L. Cornelius Maluginensis. Census actus eo annm
lustrum propter Capitolium captum, consulem occisum
condi religiosum fuit.
Q. Fabio, L. Cornelio consulibus principio anni
statim res turbulentae. Instigabant plebem tribuni 3

2

