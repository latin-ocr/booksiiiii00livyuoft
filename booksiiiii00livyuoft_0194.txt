162 Ll VJ] [auc. 305

5 magistratus invidiam imminentem cernenti. Qui quum
ex veteribus tribunis negaret ullius se rationem habi-
turum, pugnarentque collegae‚ ut liberas tribus in
suffragium mitteret aut concederet sortem comitiorum
collegis, habituris e lege potius comitia quam ex

6 voluntate patrum, iniecta contentione, Duillius, con—
sules ad subsellia accitos quum interrogasset, quid de
comitiis consularibus in animo haberent, respondis-
sentque, se novos consules creaturos, auctores popu-
lares sententiae haud popularis nactus in contionem

7 cum iis processit. Ubi quum consules producti ad
populum interrogatique, si eos populus Romanus, me·
mor libertatis per illos receptae domi, memor militiae
rerumque gestarum, consules iterum faceret, quidnam

g facturi essent, nihil sententiae suae mutassent, collau-
datis consulibus, quod perseverarent ad ultimum
dissimiles decemvirorum esse, comitia habuit 3 et quin-
que tribunis plebi creatis, quum prae studiis aperte
petentium novem tribunorum alii candidati tribus non
explerent, concilium dimisit, nec deinde comitiorum

9 causa habuit. Satisfactum legi aiebat, quae, numero
nusquam praefinito, tribuni modo ut relinquerentur,
sanciret et ab iis, qui creati essent, cooptari collegas

ιο iuberet, recitabatque rogationis carmen, in quo esset:
“Tribunos plebei decem rogabo, si qui vos minus
hodie decem tribunos plebei feceritis, tum ut ii, quos
hi sibi collegas cooptassint, legitimi eadem lege tribuni
plebei sint ut illi, quos hodie tribunos plebei feceritis.’'

ιι Duillius quum ad ultimum perseverasset, negando
quindecim tribunos plebei rem publicam habere posse
victa collegarum cupiditate, pariter patribus plebeique
acceptus magistratu abiit.

